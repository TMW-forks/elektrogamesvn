 <- @@index|Indekse geri don@@
 
         Çok eski zamanlarda, güzel bir mana dünyası vardı. 
     Bu yer; okyanus, deniz, göl gibi isimlerle anılan büyük
     mavi su birikintileriyle, hayatın devamını besin üreterek 
     ve havayı temizleyerek sağlayan yemyeşil bitki örtüleriyle
     insanların yaşaması için mükemmel bir cennet gibi bir yerdi. 
     Suç diye bir şey yoktu, tüm canlılar birbirini severdi ve 
     saygı duyardı.Huzurdan oluşmuş bir çember içinde, herkes 
     kendi içinde ve aralarında çok mutluydu. 

        Mutluluk dolu uzun zamanlardan sonra, insanoğlu suç eğilimli
     kuşaklar yetiştirmeye başladı. Üzerinde yaşadıkları cennet gibi 
     yerin değerini iyice bilen nesiller, bu özeni kendi çocuklarına 
     aşılamakta başarılı olamadılar. Güzel günler sonsuza dek sürecek
     sanıp, gereken çalışkanlığı, emeği ve eğitimi sağlayamadılar. İyilik,
     üzerinde durulmadığı anda boşvermişliğe dönüştü. Mana dünyasının
     güzelliği bu noktadan sonra yerini düşmanlık ve savaşa bıraktı. 
     Savaşlar baş gösterdi, insanlar kendi cennetlerini tahrip etmeye
     başladılar. Sevgi, saygı, iyi niyet gibi duygular yerlerini kıskançlık,
     hırs, kin gibi hoşgörü götürmez duygulara bıraktılar. Bu geriye doğru 
     gidişin doğal sonucu olarak, mana dünyası yaşanması güç bir yer haline
     geldi. İnsanlar zor nefes alır oldu. Savaş zamanlarında üretilen zararlı
     robotlar kontrolsüz biçimde türeyip her yeri işgal etmeye başladılar.
     İnsanlar bir başka diyara göç etmek zorunda kaldılar ama burası mana
     dünyası kadar güzel ve yaşanılası bir yer değildi. Özel uçaklarla mana 
     dünyasına her zaman ulaşım olması sağlandı.
    
       Bu kötü gidişe karşı tedbir olarak hala içinde mantık ve iyi niyet 
     taşıyan birkaç insanın çabasıyla, Santral adı verilen tampon bölgeler kuruldu.
     Mana dünyasında caddelere geri dönüşüm kutuları yerleştirildi. Tüm insanlar,
     mana dünyasını eski güzel haline getirmek için seferber oldular. Gerekli 
     eğitimler yapıldı. Artık insanlara düşen görev, caddelerinde başıboş zararlı
     robotların dolaştığı mana dünyasına özel uçaklar vasıtasıyla gelerek, denk
     geldikleri bu robotları geri dönüşüm kutusunda zararsız hale getirmektir. 
     Bu robotları zararsız hale getirme sürecinde ise,  onları birtakım bilgi 
     isteyen sorular ve başka engeller beklemektedir. Tüm süreçler başarıyla 
     atlatıldıktan sonra, mana dünyası eski cennet haline dönebilecektir.
